GEORGIOON IaI‘B. 111.

Injusto sub fasee viam quum carpit, et hosti
Ante exspectatum positis stat in agmine castris.
At non, qua Scythiae gentes Maeotiaque unda,
Turbidus et torquens flaventes Hister arenaS‚ 350
Quaque redit medium Rhodope porrecta sub axem.
Illic clausa tenent stabulis armenta3 neque ullae
Aut herbae campo apparent aut arbore frondes;
Sed jacet aggeribus niveis informis et alto
Terra gelu late, septemque assurgit in ulnas: 355
Semper hiems, semper spirantes frigora Cauri.
Tum Sol pallentes haud unquam discutit umbras:
N ec quum invectus equis altum petit aethera‚ nec quum
Praecipitem oceani rubro lavit aequore currum.
Concrescunt subitae currenti in flumine erustae, 360
Undaque jam tergo ferratos sustinet orbes,
Puppibus illa prius, patulis nunc hospita plaustris.
AEraque dissiliunt vulgo, vestesque rigescunt
Indutae, caeduntque securibus humida vina,
Et totae solidam in glaciem vertere lacunae, 365
Stiriaque impexis induruit horrida barbis.
Interea toto non secius aere ningit 3
Intereunt pecudes, stant circumfusa pruinis
Corpora magna boum, confertoque agmine cervi
Torpent mole nova, et summis vix cornibus exstant. 370
Hos non immissis canibus, non cassibus ullis,
Puniceaeve agitant pavidos formidine pinnae :
Sed frustra oppositum trudentes pectore montem
Cominus obtruncant ferro, graviterque rudentes
Caedunt, et magno laeti clamore reportant. 375
Ipsi in defossis specubus secura sub alta.
Otia agunt terra, congestaque robora totasque
Advolvere focis ulmos, ignique dedere.
Hie noctem ludo ducunt, et pocula laeti
Fermento atque acidis imitantur vitea sorbis. 380
Talis hyperboreo septem subjecta trioni
Gens effrena virum thpaeo tunditur euro,
Et pecudum fulvis velatur corpora scutis,
Si tibi lanitium curae, primum aspera silva
Lappaeque tribulique absint ; fugc pabula laeta ; 385
Continuoque greges villis lege mollibus albos.

